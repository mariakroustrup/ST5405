\chapter*{Forord og læsevejledning}

\section*{Forord}
Dette projekt er udarbejdet af gruppe ST5405, 5. semesters studerende på ingeniøruddannelsen sundhedsteknologi på Aalborg Universitet. Projektet er udarbejdet i perioden 1. september til 19. december år 2016. Projektforslaget er stillet af Sten Rasmussen, overlæge på ortopædkirurgisk afdeling på Aalborg Universitetshospital, og omhandler risikovurdering ved ortopædkirurgi. Projektgruppen har samarbejdet med ortopædkirurgisk afdeling på Aalborg Universitetshospital. I projektet tages der udgangspunkt i en prædiktiv model til forudsigelse af indlæggelsesvarigheden for patienter på ortopædkirurgisk afdeling med henblik på planlægning af patienter. 


Vi vil gerne takke vores hovedevejleder Pia B. Elberg, kliniske vejleder Sten Rasmussen samt kliniske bi-vejleder Christian Kruse for vejledning og feedback gennem hele projektperioden. Derudover vil vi give en særlig tak til ortopædkirurgisk afdeling på Aalborg Universitetshospital for samarbejdet. 


\section*{Læsevejledning}
Rapporten er inddelt i fire kapitler samt bilag. Det første kapitel indeholder projektets indledning samt den initierende problemstilling der ligger til grund for problemanalysen, som fremgår af andet kapitel. Tredje kapitel beskriver en analyserer implementeringen af en prædiktiv modellering ift. forudsigelse af indlæggelsesvarighed for patienter med henblik på planlægning af disse. Det fjerde kapitel er syntese, der indeholder en diskussion, konklusion samt perspektivering af projektet. Kapitlet efterfølges af litteraturliste samt bilag. 


Til håndtering af kilder anvendes Vancouver-metoden. De anvendte kilder nummereres i kantede parenteser. Er referencen placeret efter et punktum i en sætning, tilhører den hele afsnittet. Er referencen placeret før et punktum, tilhører den sætningen. Er der placeret flere referencer efter hinanden, betyder dette, at der er anvendt flere referencer til den pågældende sætning eller afsnit.

Anvendte forkortelser er skrevet ud første gang, hvorefter forkortelsen ses i en parentes efterfølgende og anvendes herefter fremadrettet i rapporten. 


Rapporten er udarbejdet i \LaTeX, herudover anvendes MATLAB 2015b til databehandling samt visualisering af grafer. 
