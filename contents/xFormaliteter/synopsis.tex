Overlæge Sten Rasmussen udtaler, at omfanget af kapacitetsmangel på ortopædkirurgisk afdeling på Aalborg Universitetshospital opleves stigende og tiltagende. Hertil forekommer der i år $2017$ en ny budgetfordeling, der omhandler hurtigere udredning samt en reduktion af patienternes ventetid på operation. Dette forventes at kunne skabe udfordringer for patient planlægningen. Ubalance i kapacitetsudnyttelsen kan medvirke til komplikationer ift. arbejdsvilkår og patientsikkerhed. Herved kan en effektivisering af planlægningen medvirke til at opretholde en balance i kapacitetsudnyttelsen. En mulig løsning til dette kan være anvendelse af prædiktiv modellering til estimering af elektive patienters indlæggelsesvarighed. Det er dog ikke muligt at undgå ubalance i kapacitetsudnyttelsen med en prædiktiv model, hvorfor den skal ses som et hjælpemiddel. Det kan konkluderes, at en prædiktiv model kan anvendes til at estimere indlæggelsesvarigheden, dog er det på baggrund af denne projektrapport ikke muligt at vurdere præcisionen af denne model. 