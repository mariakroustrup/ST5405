\subsection{Konsekvenser af overbelægning}

Overbelægning på hospitaler medfører forlængede arbejdsdage, hvilket viser sig at have en negativ indvirkning på sundhedspersonalet.\cite{Kjeldsen2015} \cite{Dinges2004} Overbelægning resulterer i, at sundhedspersonalet har kortere tid til den enkelte patient, hvorfor risikoen for fejl øges. Ifølge et amerikansk studie fra år 2002 opstår fejlene hovedsageligt, når personalet har arbejdsdage på mere end 12 timer.\cite{Dinges2004} Et andet amerikansk studie fra år 2014 indikerer en forøgelse af indlæggelsestiden ved forøget arbejdsbyrde for sundhedspersonalet\cite{Elliott2014}. Overbelægning medvirker derfor til flere sengedage for patienterne. I takt med reduceringen af sengepladser på $30~\%$ som beskrevet i \autoref{sec:overbelaegning}, er sygeplejerskernes arbejdsbyrde øget med $40~\%$fra år 2001 til 2015 ifølge en dansk undersøgelse. Derudover viser undersøgelsen, at dette resulterer i en stresset arbejdsdag og dermed en forringet kvalitet af behandlingen.\cite{Kjeldsen2015}  


Det erfares, at sundhedspersonalet bliver stressede og ikke er i stand til at give patienterne den optimale behandling ved forøget patientbyrde. \cite{Aiken2002} Ved overbelægning er der flere patienter på stuerne, hvorfor det kan være nødvendigt at flytte nogle af patienterne ud på gangene og vaskerummene. Overbelægning kan derfor have en negativ effekt på både sundhedspersonalets og patienternes behandlingsforløb. Patientbyrden kan ligeledes være en hindring i tilfælde af brand under evakuering. 


Ifølge et dansk studie fra år 2014, øges risikoen for mortalitet med $1,2~\%$ ved en øget belægning på $10~\%$. \cite{Madsen2014} Et  canadisk studie understøtter, at en forøgelse med $10~\%$ i belægning på akutafdelingen vil medføre en øget mortalitet og flere genindlæggelser.\cite{McCusker2014} Disse tal sammenlignes ikke direkte med danske tal, da der er tale om forskellige sundhedsvæsener, men tendensen kan dog ses som en indikation for, at overbelægning på sygehuse har en negativ effekt på mortalitetsraten.